Yn enw'r Tad a'r Mab a'r Ysbryd Glân, Amen.
Dechreuodd ei ddysgu bod yn rhaid i'w fab a dyn ddioddef llawer, a gael ei wrthod gan yr henuriaid, prif offeiriaid ag ysgrifenyddion. A'i ladd. Ymhen tridiau, atgyfodi. Roedd yn llefaru'r gair hwn yn gwbl agored. Mae ysgolheigion Beibl yn dweud wrthym bod yr adnodau hyn, ynghyd â'r pedair adnod sydd yn union o'i flaen, ac sy'n sôn am ddatganiad Pedr ynglŷn â Iesu, yn drobwynt yn yr efengyl hon.
Oherwydd mae yna newid pwyslais mawr yn digwydd yng gweinidogaeth yr Arglwydd Iesu Grist a'i berthynas â'r ddisgyblion. Y dau beth trawiadol yma ydy fod Iesu yn sôn am y tro cyntaf am ei farwolaeth wrth ei ddisgyblion. Ac yn ail, ei fod yn gwneud hynny yn gwbl agored, heb siarad am ddim edmygus. Wel, dim carnifal yn Llanberis 'leni, dyna bennawd welais yn y bapur newydd dydd o'r blaen.
Dydy'r pennawd i lawer o ddarllenwyr yn golygu dim byd, ac ar ôl rhoi trefn amdani am eiliad, gallwn ei hanwybyddu fel rhywbeth sy'n amherthnasol i ni. Mae penawdau papur newydd yn gallu bod felly. Mae nhw'n gyffredinol iawn weithiau. Mor gyffredinol fel ein bod yn gallu sbio drwyddo mor gyflym, a'i anghofio. Dim carnifal yn Llanberis. Beth ydy hynny i ni? Ond ar ôl ddarllen y geiriau o dan y pennawd, mae'n dod yn glir fod y pennawd "dim carnifal yn Llanberis eleni" yn amlygu rhywbeth sy'n datblygu i fod yn rhywbeth rhy gyffredin yn ein cymdeithas y ddyddiau hyn. 
Apathy. Apathy ... yr afiechyd cymdeithasol heintus hwnnw, os ga'i alw e felly, sydd yn gael effaith andwyol iawn ar ein cymunedau y dyddiau hyn. Dim carnifal yn Llanberis eleni. Mae 'na garnifal wedi cael ei sefydlu yno ers amser maith. Ers pan dwi'n cofio. Pob amser ym mis Gorffennaf ac ymhlith y cyntaf o weithgareddau canol haf sy'n cynnwys ras enwog yr Wyddfa. Ond eleni, fydd 'na ddim carnifal, oherwydd yr apathy sydd ar gerdded yn y gymuned. Neb i ysgwyddo'r baich o drefnu, neb yn fodlon torchi llewys, a gwneud ymdrech i gydweithio i lwyfannu'r carnifal. Mae pobl y pentref am gael carnifal, cofiwch, ond nid os ydy'n golygu bod rhaid i nhw wneud tipyn o waith tuag ato. Gwaith rhywun arall dylai hynny fod. Nid eu gwaith nhw. Ydy hwnna'n swnio'n gyfarwydd i chwi? Mi allwn ni'n hawdd newid Llanberis, ac yn ei le sôn am bethau mwy berthnasol iddom ni, yn ein cymuned ym Mangor. Yn y gadeirlan hon hyd yn oed. Mae 'na ddisgwyliadau gan bobl yma hefyd, er wrth gwrs, dylai'r disgwyliadau yna ddim golygu bod unrhyw waith neu ymdrech yn dod o'u tŷ nhw.
Dwi'n annheg? Falla 'mod i. Ond arhoswch am funud. Er ein bod ni'n dueddol o gredu bod rhywbeth sy'n nodweddu ein hoes ni ydy'r apathy 'ma, tydi o ddim yn phenomenon newydd o gwbl. Mae'n rhywbeth sy'n ran o gyflwr dynolryw ers amser maith. Amser maith iawn yn wir. Mae'n gwneud i mi feddwl bod rhywun wedi gosod rhaglen yn ein hymennydd, fel ein bod bob amser fel rhyfeddod bron yn osgoi y math o sefyllfa lle rydan ni yn gorfod gwneud rhywbeth - penderfyniadau, gweithrediadau - ac fe wnawn ni hynny ar draul bobl eraill yn aml. Pan ddaw i'r amser i ysgwyddo baich, fe gallwn ni ddiflannu fel gwlith y bore ar diwrnod braf. Mae'r adnodau hyn o Efengyl Marc yn dysgu llawer i ni, ond yn bwysicach na dim, mae nhw'n ein dysgu i ni nad osgoi na anwybyddu ein ddyletswyddau oedd yr Arglwydd Iesu Grist, i'r gwrthwyneb yn hollol. Roedd e'n cymell gwaith mewn pobl. Yn gwneud yr ymdrech ei hun, yn gwneud y gwahaniaeth. Ond yn fwy na hynny, doedd o byth yn osgoi y bethau anodd rheini oedd yn wynebu fo.
Pan fyddwn yn edrych yn ôl ar ddyddiau cynnar ei weinidogaeth, ar y cyfnod hwnnw yn yr Anialwch, yn gael ei demtio gan y diafol. Deirgwaith, fe wrthododd y ffordd hawdd i osgoi ei gyfrifoldebau. Sut y byddwn ni wedi ymateb, ys gwn i? Os fyddwn ni wedi cael cynnig hwn neu'r llall, gan wybod bod cymryd y llwybr haws byddai gorau i ni. Yn yr adnodau a ddarllenid ychydig o funudau yn ôl, dan ni'n cael hanes Iesu yn deud y byddai'n rhaid iddo ddioddef llawer.
Cael ei wrthod gan arweinwyr crefyddol ei bobl, ond yn fwy na hynny hyd yn oed, byddai'n cael ei ladd, ac o fewn tridiau ei atgyfodi i fywyd unwaith yn rhagor. Ac y mae'r ysgrythur yn dweud wrtho i lefaru hyn heb flewyn ar ei dafod.
Doedd na ddim troi'n ôl, dim newid meddwl, ond penderfyniad absoliwt i gwthio gynllun Duw ymlaen lle roedd o yn y cwestiwn. Doed a ddelo. Er gwyddai y byddai hynny'n golygu poen, unigrwydd a marwolaeth. Ac yn fwy na hynny yn bosib, roedd yn golygu yr un peth felly i'r rhai a ddilynodd. Ac fe wyddon ni, yn dydan, roedd Marc yn ysgrifennu ei efengyl ar gyfer Cristnogion Rhufain, oedd eu hunain yn wynebu dioddefaint, erledigaeth, unigrwydd a marwolaeth, am fod yn ddilynwyr Iesu Grist. Roedd Pedr yntau yn anafu neb arall, sy'n atgoffa ni o ein hunain mewn sefyllfa o'r fath. Pan mae'n dweud wrth yr Iesu, yn ôl Matthew, gwna ato Duw, Arglwydd, na caiff hyn ddigwydd i ti.
Sy'n cymell yr Iesu i ddweud wrtho: Dos ymaith o'm golwg, Satan, oherwydd nid ar bethau byw y mae dy bryd, ond ar bethau dynion. Beth mae hyn yn dweud wrthom? Pedr oedd yr un, os cofiwch chi, oedd wedi bod yn eofn yn datgan yn Nasareth, pan ofynnodd yr Iesu iddo ef a'i ddisgyblion, "a chwithau pwy meddwch chwi ydw i", yr oedd Pedr yno gyda'r ateb fel mellten: Ti yw'r Meseia, Ti yw'r Meseia. Yn sydyn allai Pedr ddim goddef, na dirnad o bosib, y syniad bod y Meseia oedd am adfer gogoniant Israel yn mynd i wneud hynny trwy farwolaeth. Mae'n rhaid bod yna rhyw ffordd arall i'w chael, ffordd haws na marwolaeth. Y gwir wrth gwrs ydy bod 'na lawer o Gristnogion heddiw a fyddai'n hoffi cael Crist heb groeshoelio. Cael Cristnogaeth heb groes.
